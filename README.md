# Introduktion til kvantitative metode for cand.merc.aud.

Velkommen til [**Introduktion til kvantitative metode for cand.merc.aud.**](https://odin.sdu.dk/sitecore/index.php?a=searchfagbesk&bbcourseid=B200049201-1-F24&lang=da)

**Kursusformål:** Multivariat analyse er en teknik til at undersøge sammenhængene mellem flere variable i et givent datasæt. Det er en vigtig metode i mange områder af samfundsvidenskab, herunder psykologi, sociologi og økonomi. Dette kursus vil give deltagerne en grundlæggende forståelse for de mest almindelige teknikker inden for multivariat analyse, såsom regression, faktor-, diskriminant-, og klyngeanalyse. I løbet af kurset vil deltagerne også lære at præsentere og formidle resultaterne af deres analyse i en professionel og anvendelig form samt at udføre multivriat analyse vha. SPSS.

**Underviser:** Richard Brooks (brooks@sam.sdu.dk)

**Forelæsninger:** Primært online. Dog mødes vi to gange på Campus i Kolding og en gang på Zoom.

**Kursuslitteratur:**
Backhaus, K., 2021. *Multivariate Analysis: An Application-Oriented Introduction.* Springer Gabler: Wiesbaden. **Denne bog bør I købe eller på anden vis anskaffe (eventuelt i elektronisk format.)** Henvises til som **Backhaus.**

Malhortra, N., 2017. *Marketing Research: Applied Insight. 6th edition.* Pearson: Harlow. Kapitler 12 og 13. **Denne bog behøver I ikke købe, da jeg uploader de relevante kapitler.** Henvises til som **Malhotra.**

**Supplerende litteratur:**

*Analyse af spørgeskemadata med SPSS* (4. udgave) af Jan Møller Jensen, Thorbjørn Knudsen, René H. Jørgensen. Denne kunne være en rigtig god hjælp til et par af eksamensopgaverne, hvis man ikke er så fortrolig med SPSS. Jeg henviser til denne i planen (selvom det ikke er officiel pensum) som **SPSS. Jeg vil klart anbefale jer at købe denne bog, hvis I har svært ved SPSS.**

Jeg kan også anbefale følgende, som jeg selv bruger, når jeg skal finde hoved og hale i SPSS. Alt er forklaret i denne, både hvordan man laver de forskellige analyser og hvordan man fortolker outputtet:

*Data Analysis with SPSS for Survey-based Research* af Saiyidi Mat Roni. Bogen er virkelig praktisk og som jeg skriver er den jeg selv bruger når jeg skal finde ud af at gøre et eller andet i SPSS.

Jeg skal nok også uploade noter og andet eget-udarbejdet materiale. Umiddelbart vil jeg tro, at I kan klare jer med kursuslitteraturen (omend det kan være godt med en guide til SPSS). Der vil hertil være rigtig mange SPSS tutorials som jeg linker til (dvs. noget som andre har lavet).

**Forventet arbejdsmængde:**

Fordeling af arbejdsbelastning per studerende

| Aktivitet             | Timer |
|-----------------------|-------|
| Mødegange (inkl. Zoom) | 5     |
| Videolektioner        | 15    |
| Forberedelse          | 95    |
| Eksamensopgave        | 10    |
| Eksamensforberedelse  | 25    |
| **I alt**             | **130** |

**Historik:** Faget er relativt nyt og har kun kørt én gang tidligere som overgangsordning med 4 studerende. Faget er nært beslægtet med [Videregående kvantitative analyser](https://odin.sdu.dk/sitecore/index.php?a=searchfagbesk&uva=b100194x01).