# 0. Faglige forudsætninger

Som nævnt til opstartsmøde, følger her en kort oversigt over kursets faglige forudsætninger. I kan bruge en hvilken som helst grundbog i statistik, fx Anvendt Statistik af Kenneth Hansen, der er ret populær inden for de finansielle uddannelser. Mere vigtigt er det, at I har styr på følgende termer og begreber (noget af det gennemgår jeg igen i videoerne):

- **Deskriptiv statistik:** hyppigheder og frekvenser, skalatyper, middelværdi, varians og standardafvigelse, kvartiler, interkvartil
- **Sandsyndlighedsfordelinger:** Det er ikke så vigtigt at I kan alle mulige. I skal dog have et godt kendskab til normalfordelingen, herunder dens karakteristika og egenskaber (fx at den er symmetrisk, middelværdi = Median = typetal, etc.)
- **Konfidensintervaller:** Jeg forudsætter I kender til begrebet og nogenlunde ved hvad det vil sige at opstille et konfidensinternal for en parameter.
- **Hypotesetest:** Jeg forudsætter at I ved hvad en hypotesetest er, og i særdeleshed begreber som p-værdi, signifikansniveau, nul- og alternativhypotese, type I og type II fejl, og tilknytningen til et konfidensinterval
- **Regression:** Det er en god idé at have en fornemmelse for, hvad regression er, dvs. det der ofte er en “trends line” når man plotter i fx Excel.

I behøver ikke kende til “matematikken” bag noget af ovenstående. Det er helt fint med en praktisk forståelse for begreberne.
